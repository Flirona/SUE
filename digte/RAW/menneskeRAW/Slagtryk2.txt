Det banker på døren, udenfor står du forslået og bag dig dit ørkenlandskab 
Beirut, Libanon 
Syrien, endnu et fængsel på din vej en flygtning krydser ikke sit spor 
  

 
 
 
Jerusalem Betlehem Jeriko 
mine skygger flyder på vandoverfladen eller hen over himlen 
Jerusalem Betlehem Jeriko 
din skygge kaster en himmel ned på bordet og forsvinder så for kort efter at vende tilbage med en bunke af sorte sten 
Jerusalem Betlehem Jeriko 
dit hjertes uudslukkelige drøm om et hjem overskygget oversvømmet et fængsel under ørkenens sand: Jordan 
Jerusalem Betlehem Jeriko 
muren vælter himlen slår ind mod mit ansigt   

 
 
 
jeg har bygget tre bjerge på mit bord i et landskab af aske og papirkugler det ene er en indre labyrint hvor en kvinde jages gennem mørke rum det andet står i et reciprokt forhold til et timeglas ved dets fod det sidste er ukendt og tilhører dig 
en telefon ringer i himlen bag hvor man end vender sig er dit ansigt