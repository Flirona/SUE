Fremtiden ser da sort ud, 
hvis man er fortid.
Der er endnu håb for nutiden,
den er kun et par skridt bag fremtiden.
Men den vil altid kun leve i håbet
om fremtiden, da den er nutid.
Fremtiden ser derimod lys ud for fremtiden.
Den ser kun fremtiden foran sig.
Den er som solen, der står op
og siger goddag til alle og alt.
Nutiden er som solen, der går ned
og siger farvel til alt og alle.
Fortiden er mørket, den siger ingenting.