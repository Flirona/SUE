Jeg ser en ballon stige hastigt til vejrs. Fastbundet under den er et galgereb hvori der hænger en dreng med barndommen strømmende ud af fodsålerne. Ballonen kigger ned på drengen, stigende til vejrs med galgereb hastigt strømmende ud af halsen, fastbundet barndommens udtrådte fodsåler og drengen kigger mig stift ind i ansigtet, mimende noget jeg ikke kan afkode da al min koncentration nu optages af rebet der strammes om min hals.