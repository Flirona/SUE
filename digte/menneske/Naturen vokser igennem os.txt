Mikkel Roosevelt Hertz, http://www.slagtryk.dk/print/17-06.pdf

katten sidder i bregnerne venter på formiddag  at den kan slumre på en varm bænk i haven  jeg krydser gårdspladsen bløde lemmer, karseklippet småsten i klemme mellem foden og sandalen prikker koldt  en presenning over brændestablen lægger mig ind i den fugtige varme  blødt lys under presenningen noget findes stadig gemt inde i munden blødt lys halet frem  med fiskekroge  så meget forsvinder når det tages op en kat der glider ud af ens hænder som vand grusvejens lyde  gennem skoven  den samme tur til bussen i otte år  en okkerrød ko der kælvede nede på engen  koen spænder  så langt endnu kalvebenene dingler ud af den som kyllingeknogler  
der er grænser for hvad jeg kan rumme  grænser for koen  

og dens halve kalv at dens øjne ser gennem mig at jeg ser varmebølgerne over dens kurvede ryg at jeg ikke kan se på den men må opfinde den 
 
måske det er  at gennemskue sig selv at se på koen  i al dens kohed kæbernes cirklende ro  hovene der synker i det våde ler månen der nu er usynlig men som svinger evigt rundt min finger der glider  på en tallerkenkant
 
bregnernes spiraler ruller ud som tunger en bregnespore  gennem den tætte regn  planter sig klæbrigt på min håndryg  
jeg går ad en sti en morgen lyset glider langsomt ud af tingene smyger sig om piletræet ned ad grenene til bladene lige over vandet drypper ned som brikker i et puslespil 
stumme fisk i søen  drikker ilt bliver sig selv flere gange i sekundet glemmer deres glatte kroppe  vandet der holder om dem  den mørke luft i brystkassen bliver til lys  når jeg ånder 
sivene tikker som ure 
ænderne uden at vide det  daler de matematisk  verden  måske den er bevægelser mod andre bevægelser  
en and dykker  dukker op et andet sted  linjen mellem to steder at stjernerne også er der om dagen  usynlige lysende søm  en bro af linjer  

 
mellem stjernerne mellem andens huller  naturen vokser  igennem os  som søm  gennem hænder  spændt ud på himlen  stjernerne gennem kødet  
stadig mine gummistøvler der sætter udråbstegn langs mosen  
 
hendes bøjede nakke  lyset rækker ned mod gulvet en kande i vindueskarmen hvidt porcelæn med guldkanter lyset glider over markerne kvindens nakke  blød kærnemælk køernes varme muler nakken bøjer sig i solen det hvide i øjet et blad der drejer på en kvist koens lysende bug  øjet trækker sig sammen koens blodårer der bulner under skindet solen bøjer sig  mod mørket rundingen over hendes øje  spændingen i kroppen sådan står en bro fordi alle stenene  falder på en gang mod vandet  kroppen er et løfte  en fugl gennem sivene dens vinger holder luften nede  ryghvirvlerne som fugle på en vasketøjssnor   på et tidspunkt vil de lette hun hælder fra en kande  kroppen er et løfte 